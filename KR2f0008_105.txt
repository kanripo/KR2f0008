# -*- mode: mandoku-view; -*-
#+TITLE: 世宗憲皇帝上諭內閣
#+DATE: 2015-08-24 22:31:05.953107
#+PROPERTY: ID KR2f0008
#+PROPERTY: BASEEDITION WYG    
#+PROPERTY: JUAN 卷一百五
<pb:KR2f0008_WYG_105-1a>¶
　欽定四庫全書¶
世宗憲皇帝上諭内閣卷一百五¶
　　雍正九年四月¶
上諭九道¶
　　初五日奉¶
上諭上年秋水漲溢山東地方與江南邳宿等處及直𨽻¶
　州縣有罹於水患者朕軫念窮民分遣官員馳往賑濟¶
　賜粟賜金皆加恩於常格之外今春留心體察知山東¶
<pb:KR2f0008_WYG_105-1b>¶
　地方及邳宿等處去秋之被水較往年為甚恐青黄不¶
　接之時小民不能餬口又頒諭㫖山東加賑兩月邳宿¶
　等處加賑七十日以濟其匱乏因直𨽻州縣之被水不¶
　過近河村莊其他髙阜之處收成豐稔彼此可以相資¶
　不至艱於謀食是以未頒加賑之㫖今聞畿南州縣之¶
　中有被水輕重之不同其被水輕者民間可以支持而¶
　被水稍重者則有日食不敷之慮即如大名府屬之長¶
　垣東明開州等處皆地勢窪下之區失業之民甚覺艱¶
<pb:KR2f0008_WYG_105-2a>¶
　　窘恐其他州縣亦有與之相類者該督等身在地方未¶
　　将情形奏聞甚為踈忽今去麥熟之時尚有月餘應籌¶
　　畫接濟之道以資其耕作若從京師遣官分查必致稽¶
　　遲時日副都統趙𢎞濟係上年散賑之員著馳驛前往¶
　　保定會同該督唐執玉布政使王謩等查閲上年散賑¶
　　檔案将其中被水稍重應行加賑之州縣一一確查明¶
　　白遴選賢員星速分途前往會同該地方官或動倉榖¶
　　或動帑銀核實散賑至麥熟之時停止儻再奉行不力¶
<pb:KR2f0008_WYG_105-2b>¶
　　或有遺漏浮冒等弊經朕訪聞定将大小官員從重議¶
　　處¶
　　　初八日奉¶
　上諭朕御極以來繼述¶
皇考聖祖仁皇帝乂安區宇之¶
聖心旰食宵衣朝乾夕惕欲使薄海内外休飬生息物阜民¶
　　安永戢兵戈咸登袵席以成蕩平熙皡之治是以宣猷¶
　　敷治之間宏綱庶務凡有益於民生者莫不興舉不便¶
<pb:KR2f0008_WYG_105-3a>¶
於民生者莫不屏除若有幾㣲措置失宜即五内輾轉¶
寤寐難安豈肯好大喜功興兵搆難使百姓有供應之¶
勞不遑寜處哉惟是鋤暴乃所以安良撫内必兼乎攘¶
外此古今不易之至理帝王治世之常經凡爾百姓粗¶
通大義者即莫不知之不必待髙逺之識也惟彼準噶¶
爾一部落原係元朝之臣僕其始祖曰額森額森之子¶
托渾漸至大員因擾亂元之宗族離間蒙古惟恐獲罪¶
遂背負元朝之恩逃遁藏匿於西北邊逺之地煽惑匪¶
<pb:KR2f0008_WYG_105-3b>¶
類要結黨與自稱準噶爾當我朝定鼎之初各處蒙古¶
傾心歸順求為屬國共享昇平之福獨準噶爾一部落¶
違越於徳化之外至噶爾丹䇿妄阿拉布坦二人則尤¶
狡獪兇頑之甚者噶爾丹身為喇嘛不守清規不遵佛¶
教破戒還俗娶青海鄂齊兒圖車臣汗之女為妻又潛¶
往青海地方賊害伊之妻父而擄其人衆又復巧搆釁¶
隙乘喀爾喀之不備發兵猝撃以致喀爾喀人衆潰散¶
紛紛投我天朝蒙¶
<pb:KR2f0008_WYG_105-4a>¶
聖祖仁皇帝施恩撫恤遣使前往噶爾丹處諭令戢兵和好¶
　　多方開導乃噶爾丹㝠頑不靈轉借追襲喀爾喀之名¶
　　犯我邊汛彼時即行勦滅復有何難我¶
聖祖仁皇帝至仁如天好生為徳特遣官員前往責問是時¶
　　噶爾丹惶愧恐懼設誓撤兵仍復潛住近邊暗圖窺伺¶
　　且乘間搶掠蒙古牲畜俾其不獲安居我¶
聖祖仁皇帝始親統六師躬行天討噶爾丹逆天背理自速¶
　　滅亡此噶爾丹之始末也䇿妄阿拉布坦者乃噶爾丹¶
<pb:KR2f0008_WYG_105-4b>¶
　　之姪也彼時既平噶爾丹即應鋤絶根株不留遺孽祗¶
　　因我¶
聖祖仁皇帝寛大仁慈赦罪宥過且念䇿妄阿拉布坦素與¶
　　伊叔不相和睦情有可原於是加以天髙地厚之恩将¶
　　噶爾丹餘剰部落賞伊收管此時伊力弱勢㣲甚為恭¶
　　順其後則離間伊妻之父子誘其妻弟攜帶萬餘户至¶
　　伊住牧之地因而強佔入已由是勢力漸増竟敢肆意¶
　　妄行窺伺青海侵犯哈宻又潛兵入藏殺害伊妻弟拉¶
<pb:KR2f0008_WYG_105-5a>¶
　　藏汗毁壊寺廟荼毒人民我¶
聖祖仁皇帝特遣大臣前往詢問乃伊愍不畏死阻兵抗命¶
　　因使臣率師甚少兵力單弱伊得肆其猖狂此實天下¶
　　臣民所共憤者我¶
聖祖仁皇帝仍賜包容諭令兩路官兵姑緩前進以俟其悔¶
　　罪輸誠若怙終不悛則命将徂征犁庭掃漠此我¶
皇考之本意也朕即位以來伊雖遣使求和而詐偽作姦仍¶
　　復如故且将我青海叛臣羅卜藏丹津收留藏匿朕屢¶
<pb:KR2f0008_WYG_105-5b>¶
　　次降㫖諭以定界息兵而伊狡飾支吾巧幻百出及䇿¶
　　妄阿拉布坦身故伊子噶爾丹䇿凌繼立其妄亂之性¶
　　狂悖之行更過於其父其遣使陳奏之辭甚屬支離妄¶
　　誕即如前年西藏阿爾布巴等之戕害康濟鼐亦因與¶
　　準噶爾地方相近而逃匿之羅卜藏丹津又係伊等&KR0666;¶
　　戚彼此相依是以敢於悖逆朝命而仗準噶爾以為狡¶
　　兔之三窟也似此世濟其惡之人以逞兇挾詐為心以¶
　　劫物傷人為事不可以徳感不可以理喻無賴無恥懐¶
<pb:KR2f0008_WYG_105-6a>¶
　　逆藏姦時時欲戕害臣服我朝之蒙古部落以壊我屏¶
　　垣若當此可以經理之會而瞻顧因循避興師動衆之¶
　　名為躭逸偷安之計将狡宼一日不滅則蒙古一日不¶
　　安蒙古一日不安則邊境一日不寜邊境一日不寜則¶
　　内地之民一日不得休息而首先疲於奔命者即三秦¶
　　之黎庶也即以上年之事論之賊夷先遣使臣偽稱請¶
　　和及朕降㫖停兵以待信息而彼於深冬冰雪之時傾¶
　　其醜類乘我不備侵犯汛界盜竊駝馬然則此等狡宼¶
<pb:KR2f0008_WYG_105-6b>¶
　　固可置之度外聼其貽害於将來乎從來窮兵黷武為¶
　　聖帝明王之所深戒而以大加小以強凌弱又仁人君¶
　　子所不忍為況準噶爾弹丸之地逺在極北之區得其¶
　　地不足以耕耘得其民不足以驅使即使滅此朝食亦¶
　　不足以誇廟畧而耀武功此皆¶
皇考與朕熟思審處先後籌畫數十年而出於萬不得已者¶
　　也惟是地方有軍旅之事厲兵秣馬諸務紛繁雖不取¶
　　辦於民財恐不免借資於民力向蒙¶
<pb:KR2f0008_WYG_105-7a>¶
皇考軫念秦民勞勩所以加恩而優恤之者無待朕之縷述¶
　　矣朕御極之元年即将陜甘二省康熙六十年以前民¶
　　屯衛所未完銀米豆草等項悉行蠲免又将舊例應完¶
　　之三釐三合免其徴收數年以來西安所屬額徴錢糧¶
　　或免四十萬或免八十萬甘肅所屬錢糧則連嵗全行¶
　　豁免他如展納課之定期寛帶徴之舊欠開墾地畝修¶
　　築河渠悉動帑金永為民利此皆朕之加惠於秦民者¶
　　可約略舉之也即以西陲用兵之事言之北路軍需交¶
<pb:KR2f0008_WYG_105-7b>¶
　　與怡賢親王等辦理西路軍需交與大将軍岳鍾琪辦¶
　　理此皆定議於雍正四年者王大臣等宻奉指示一絲¶
　　一粟皆用公帑製備纖毫不取給於民間是以經理數¶
　　年而内外臣民並不知國家将有用兵之舉以致宵小¶
　　之徒如李不器輩竟謂岳鍾琪私造戰車蓄飬勇士訛¶
　　言繁興逺近傳播逹於朕聽朕将岳鍾琪遵奉宻㫖之¶
　　處曉諭秦人而訛言始息即此一莭觀之若非辦理軍¶
　　需秋毫無犯何至以國家之公事疑為岳鍾琪之私謀¶
<pb:KR2f0008_WYG_105-8a>¶
乎及至雍正七年大軍将發飛芻輓粟始有動用民力¶
之時朕皆敕令地方有司照數給與脚價嚴禁剋扣短¶
發侵蝕等弊儻有不肖官員借稱軍需科派擾民者著¶
該管大臣即行題叅革職枷號示衆先動帑金傳集百¶
姓如數給還朕所以為百姓防患除弊者亦極嚴切矣¶
上年該督撫先後奏稱民人中有願捐草束以供牧飬¶
者紳衿士庶中有願捐車輛以資輓運者朕皆&KR0324;以温¶
諭仍令照數給與價値去冬賊夷猖獗之後将來軍餉¶
<pb:KR2f0008_WYG_105-8b>¶
較前未免繁多又特加添運價一切軍務悉令有司寛¶
裕辦理朕豈肯因戎事𦂳急稍渉權宜使閭閻騷擾於¶
萬一哉意謂三秦衆庶必能諒朕不得已而用兵之苦¶
心悉朕不忍累民之至意矣乃近來風聞陜西之民竟¶
有怨朕而私相謗議者朕撫躬自問實不得其致怨之¶
由再四思維昔年曽静謗朕之語怪誕離竒實為夢幻¶
所不及之境然則天下之大如鬼如蜮之事何所不有¶
總因數年來大逆不道之人不得遂其逆願於是使其¶
<pb:KR2f0008_WYG_105-9a>¶
匪黨揑造流言轉相傳布冀以摇惑衆心擾亂國政前¶
年一一根究悉出於發遣衆犯之口供証鑿鑿已按律¶
正法大義覺迷録中載之已詳十數年來陜西居住之¶
允禵塞思黒年羮堯延信等皆懐挾異志包藏禍心視¶
朕躬如讐敵者也其脅從之逆黨實繁有徒専揑誹謗¶
之詞将無作有欲以洩其私忿如塞思黒之令狐士儀¶
年羮堯之鄒魯浄一道人延信之道姑王氏等皆公然¶
以反叛為衆人之倡則其他匪類之造作妖言暗中煽¶
<pb:KR2f0008_WYG_105-9b>¶
動者又不知其幾矣地方既有姦回之人接踵肆惡而¶
又値軍興旁午或有司自顧考成間有奉行不善之處¶
是以愚民無知惑於邪説溺於私情偶因用力於目前¶
遂忘受恩於平日此亦事勢之所不免者若果深知朕¶
心明曉大義一聞匪類揑造之言即深信我主必無是¶
事偶遇奉行不善之處即深諒我主必無此心此誠天¶
下之良民也然而造言生事之人専以蠱惑人心為務¶
此倡彼和有意流傳而知理安分之人不過本身奉法¶
<pb:KR2f0008_WYG_105-10a>¶
　　而已豈能執途人而告之是以三秦百姓聞邪説者多¶
　　而聞正論者少豈非世道人心之患哉朕又思之秦風¶
　　樸直自古為然樸則易被人欺直則善言易入祗以向¶
　　來未有宣諭化導之人而該省督撫以及有司既有刑¶
　　名錢榖之専責又有徴兵籌餉之軍需簿書鞅掌難於¶
　　兼顧是準噶爾之始末邊防闗係之情形¶
皇考與朕奉¶
天討罪除暴安民萬不得已之苦𠂻並未家喻而户曉而但¶
<pb:KR2f0008_WYG_105-10b>¶
　　聼僉邪小人摇唇鼔舌訕謗朝政變亂是非無怪乎草¶
　　野之中被其迷惑者不少也今朕特頒此㫖遣左都御¶
　　史史貽直侍郎杭奕禄署内務府總管鄭禪寳率領翰¶
　　林院庶吉士及六部學習人員國子監肄業之選㧞貢¶
　　生等前往陜甘二省開導訓諭覺悟愚蒙從前雖将大¶
　　義覺迷録通行頒布祗恐逺鄉僻壤之氓尚有未曽聆¶
　　悉者著一併宣諭咸使聞之倘合省民人等果能篤尊¶
　　君親上之義消亢戾怨懟之情将見和氣致祥必邀¶
<pb:KR2f0008_WYG_105-11a>¶
上天黙佑迅奏膚功邊塞永寜烽烟屏息不但爾等安居樂¶
　　業俯仰優游即爾等世世子孫共享昇平之樂矣至於¶
　　軍需各項悉動帑金差員辦理不得扣剋短少貽累小¶
　　民所降諭㫖至再至三著欽差大臣悉心訪察儻有不¶
　　遵諭㫖者即行題參或所定官價有不敷用之處亦即¶
　　據實奏聞若兵馬經過之地有不遵紀律騷擾民間者¶
　　小過即告知該管大臣懲治大過即行㕘奏不得姑容¶
　　務使兵民和洽内外輯寜以迓¶
<pb:KR2f0008_WYG_105-11b>¶
天庥以副朕念¶
　　　十四日奉¶
　上諭六里苖户舊有應輸雜糧乾州同知經徴一百二十¶
　　一石三斗零鳯凰營通判經徴七十三石七斗零此項¶
　　糧石苖户往往拖欠致經管官員有賠補之苦今六里¶
　　苖衆遵奉法度踴躍輸誠當安設營汛之初應沛蠲租¶
　　之澤著将應納之雜糧一百九十餘石免徴三年以示¶
　　朕撫恤苖衆之至意¶
<pb:KR2f0008_WYG_105-12a>¶
　　十五日奉¶
上諭朕因陜甘二省習聞匪類訕謗朝政之言以致無知¶
　之人被其迷惑又連年用兵邊塞輓粟飛芻不無資於¶
　民力之處而草野之間不知軍國邊防之重計朝廷萬¶
　不得已之苦心溺於私情妄生疑議是以特遣大臣官¶
　員前赴秦省專司宣諭化導之事務使僻壤遐陬家諭¶
　户曉不可視為具文潦草塞責更不可指稱公事派累¶
　地方儻奉行不力而轉令地方有供應之煩是朕之遣¶
<pb:KR2f0008_WYG_105-12b>¶
　官非所以安之乃適以擾之也欽差大臣等已給與驛¶
　馬廪給其分派之官員等皆厚給公帑以為僕從車馬¶
　館餐行李之資所到地方一絲一粟不許索取該有司¶
　亦不許應付餽送儻有不遵朕㫖者與受同罪決不姑¶
　貸欽差與有司官除辦理宣諭化導公事外不得私相¶
　往來招人指摘儻地方官有干謁逄迎等情經朕訪聞¶
　必從重治罪若差往之官員等有生事滋擾而總理大¶
　臣失於覺察者朕将於大臣是問儻地方辦理軍需有¶
<pb:KR2f0008_WYG_105-13a>¶
　騷擾民間而差往之大臣官員知而隠匿者别經發覺¶
　朕於欽差之大臣官員是問将此㫖通行曉諭知之¶
　　十九日奉¶
上諭向來千總六年俸滿該管上司保送兵部帶領引見¶
　得以陞用其平常之員即在外省註册朕恐此等註册¶
　人員内尚有可用之材故降諭㫖有情願赴部者令其¶
　自行赴部具呈揀選引見今兵部帶領引見之註册千¶
　總張文煋等十員人材弓箭尚屬可觀似此等人員由¶
<pb:KR2f0008_WYG_105-13b>¶
　兵丁厯任千把於營務閲厯有年若非朕降㫖揀選引¶
　見伊等終於不得推用殊為可惜著行文各省督撫提¶
　鎮等嗣後千總年滿之時務須加意遴選出具考語咨¶
　部如人材弓馬可觀而或有行止不端廢弛營務之處¶
　亦於咨文内聲明報部存案俟該員到部時查對儻有¶
　草率忽略出具考語不符以致人材屈抑經朕察出定¶
　将該管上司加以處分¶
　　二十六日奉¶
<pb:KR2f0008_WYG_105-14a>¶
上諭聞天津一帶民間漁船專以販魚為業毎年榖雨以¶
　後芒種以前是其捕取之期亦猶三農之望秋成也若¶
　此時稍有躭誤則妨小民一年之生計矣目今天津運¶
　往山東積貯之米糧皆僱覓漁船装載然亦當聼小民¶
　之情願未有因濟山東之百姓而妨直𨽻民生之理著¶
　直𨽻總督天津總兵官速飭辦理糧務人員就近酌量¶
　目下不可強僱漁船致令失業此係積貯備用之米石¶
　俟過芒種以後運送亦未為遲當事者總不實心籌畫¶
<pb:KR2f0008_WYG_105-14b>¶
　辦理甚屬溺職該部可即速行文傳諭知之将朕諭遍¶
　行曉諭¶
　　二十九日奉¶
上諭上年大将軍岳鍾琪在京時條議進兵事宜令河南¶
　採辦黒茶三萬五千封解送西安交與廵撫武格送至¶
　巴爾庫爾軍營以備進兵賞賚之用今大軍既停進發¶
　則荼封非所急需聞武格等以未奉部文停止仍委人¶
　員運送軍營似此不急之務徒多勞費著暫行停止又¶
<pb:KR2f0008_WYG_105-15a>¶
　今春命往陜甘効力人員若在内地差遣其力量尚可¶
　自備資斧聞武格将伊等派往巴爾庫爾軍營亦令自¶
　出盤費並無津貼恐㣲員等力量不敷有誤公事著一¶
　併傳諭辦理軍需大臣等知之¶
　　又奉¶
上諭近日屢有人宻摺㕘奏河東總督田文鏡匿荒不報¶
　忽視民艱及種種擅作威福等語朕思雍正元年田文¶
　鏡告祭華山回京覆命値山西饑饉将百姓困苦情形¶
<pb:KR2f0008_WYG_105-15b>¶
　急切陳奏朕於是令其前往專司賑濟之事田文鏡以¶
　奉差之員經過地方並無官守言責而念切痌瘝為民¶
　請命如此豈有身為本省總督而肯隠匿災傷視百姓¶
　之顛連而不恤者乎且如山東州縣&KR0476;値水災田文鏡¶
　一一據實馳奏其即遣大臣查賑撫綏者亦田文鏡之¶
　請也河東二省同為該督節制之區焉有厚於山東而¶
　薄於河南者乎況河南州縣之被水田文鏡亦備悉摺¶
　奏所少者惟請賑一事耳大約豫省屬員等以田文鏡¶
<pb:KR2f0008_WYG_105-16a>¶
年逾七旬又復患病遂謂可以欺瞞未将民間被水稍¶
重情形據實呈報又或因田文鏡平時察吏太嚴所屬¶
有司心懐尤怨乘其抱疾之時不以實告而使田文鏡¶
有諱災之名以肆其姦險伎倆二者俱未可定至田文¶
鏡之未曽請賑也其意或以為豫省連嵗豐收民間當¶
有儲蓄偶値匱乏其力尚可支持此亦該督無心之過¶
未可指為匿荒不報而遽欲遂其䧟害之私心也田文¶
鏡自莅任河南以來教飬百姓整飭官方訓練兵丁緝¶
<pb:KR2f0008_WYG_105-16b>¶
拿盜賊清理國賦充實倉儲興築河防申嚴營汛凡有¶
益於國計民生者莫不經畫敷施著有成效似此勞績¶
&KR0375;著之大臣即偶有錯誤皆當曲體而原諒之而況年¶
届古稀經年抱恙或精神憊&KR0592;一時訪察未周安可以¶
其一事之偶疎遂掩其從前之善績乎即如上年夏秋¶
之間朕躬偶爾違和一切政事命大學士馬爾賽張廷¶
玉蒋廷錫代為辦理朕得以頤飬静攝速奏痊可田文¶
鏡可能有此賢佐乎天下之人若因朕數月之安閒遂¶
<pb:KR2f0008_WYG_105-17a>¶
不念朕八年以來之勞勩朕心亦不甘也又如降㫖命¶
大將軍岳鍾琪來京而軍營之事未曽計慮周宻以致¶
賊人乘間偷盜駝馬此即朕躬違和檢㸃不到之處今¶
豈可議田文鏡之偶然失於覺察耶朕待天下大小臣¶
工無不曲體其情而於寒暑癬疥之疾亦無不寛假而¶
調䕶之豈有七旬抱恙之大臣而不加愛惜成全之理¶
而宵小之徒幸災樂禍吹毛求疵妄欲肆其邪謀摇惑¶
朕聼不知若輩意中視朕為何如主也至宻奏所云朕¶
<pb:KR2f0008_WYG_105-17b>¶
欲擢用之人而田文鏡屈抑之朕所嘉&KR0324;之人而田文¶
鏡彈劾之此語尤為悖謬朕引見命往之人其考課之¶
責原於督撫是賴是以日日訓諭封疆大臣切勿存迎¶
合順從之見田文鏡秉公察吏不事瞻狥是乃深知朕¶
心者即此一節實為人臣之所難而宵小之徒轉以此¶
為自作威福何其是非倒置至此極哉宻奏又云河南¶
連年豐牧皆皇上盛徳感召而田文鏡據為巳功夫君¶
臣之間譬如元首股肱實為一體田文鏡有公忠體國¶
<pb:KR2f0008_WYG_105-18a>¶
　　之心而朕信任之田文鏡之善即朕之善也朕有教飬¶
　　百姓之心而田文鏡宣布之朕之善田文鏡亦不得辭¶
　　其功也今加田文鏡以妄自居功之名可謂不經之至¶
　　總因田文鏡之待屬吏平時過於嚴明今有此失於請¶
　　賑一事遂摇唇鼔舌議論繁興朕若不保䕶維持則天¶
　　下之督撫大臣皆受制於屬員毁譽之口互相瞻顧視¶
　　為畏途其害尚可言乎至於豫省之民受田文鏡撫綏¶
　　化導之澤八年於兹吏治肅清民生康阜豪強歛跡盜¶
<pb:KR2f0008_WYG_105-18b>¶
　　賊逺颺種種受福之處難以枚舉即屢次蒙朕格外施¶
　　恩亦皆田文鏡之力若此時全不念及而但就失察被¶
　　荒一事遂羣起而訕謗之似此天良盡泯之人将來其¶
　　能逃於¶
天譴乎況宻奏之人從前不言直待聞田文鏡來京之㫖而¶
　　後妄瀆則小人卑鄙之態畢露更可耻之甚者矣朕意¶
　　以為必有露章陳奏之人再将此㫖明白曉諭並嚴加¶
　　究治今已待多時並未見有露章者只此宻奏之人朕¶
<pb:KR2f0008_WYG_105-19a>¶
　既准臣工等宻奏以廣言路則不便宣布於衆嚴加處¶
　分惟據理曉諭使若輩暗自抱愧並令中外共知之外¶
　間又言王國棟奉命賑濟饑民動用該省倉榖而州縣¶
　造册時總督司道等官欲裁減數目使州縣賠補以掩¶
　飾上年被災情形等語王國棟係特差散賑之大臣其¶
　用榖多寡自有確見即著王國棟核實造册具題不必¶
　會同該督以息浮議¶
　　三十日奉¶
<pb:KR2f0008_WYG_105-19b>¶
上諭近見蒙古旗分人能蒙古語言繙譯者甚少沿習日¶
　久則蒙古語言文字必漸至廢棄應照考試清文繙譯¶
　例考試蒙古文繙譯取中生員舉人進士以備理藩院¶
　之用如有學習漢書願就試漢文者照常准其考試於¶
　别部補用如此則蒙古旗分之人益加鼔勵勤學蒙古¶
　語言文字不至廢棄而理藩院亦收得人之效矣著内¶
　閣會同理藩院議奏¶
世宗憲皇帝上諭内閣卷一百五¶
