# -*- mode: mandoku-view; -*-
#+TITLE: 世宗憲皇帝上諭內閣
#+DATE: 2015-08-24 22:31:06.359366
#+PROPERTY: ID KR2f0008
#+PROPERTY: BASEEDITION WYG    
#+PROPERTY: JUAN 卷一百二十六
<pb:KR2f0008_WYG_126-1a>¶
　欽定四庫全書¶
世宗憲皇帝上諭内閣卷一百二十六¶
　　雍正十年十二月¶
上諭二道¶
　　十五日奉¶
上諭據署陜西巡撫史貽直奏稱武功縣生員李倬同州¶
　生員劉運惇承家孝謹七傳皆合族而居懇請旌揚以¶
　光盛典等語李倬劉運惇同居七世敦睦可風朕親書¶
<pb:KR2f0008_WYG_126-1b>¶
　扁額頒賜以示嘉奬其建坊題碑之處仍著照例行¶
　　二十四日管理正紅旗漢軍都統事務和碩莊親王¶
　　允祿㕘奏該旗太原府知府劉崇元涇陽縣縣丞羅¶
　　思哈將子姪私留任所奉¶
上諭旗員子弟久随外任不但伊等安逸遊蕩荒廢無成¶
　而在署干預地方之事每壊伊等父兄聲名是以從前¶
　議定外官子弟十八嵗以上者悉令歸旗或讀書肄業¶
　或披甲食糧使之各有成就不至廢棄此朕教養之恩¶
<pb:KR2f0008_WYG_126-2a>¶
　也至伊等子弟中有可以助其父兄辦理事務或另有¶
　情節不能相離者朕原准其奏聞請㫖而道府以下官¶
　員不能自達於朕亦有督撫代奏之例今太原府知府¶
　劉崇元將伊姪劉度昭私留任所不令來京涇陽縣縣¶
　丞羅思哈將伊子什勒誑稱年歳未及不行咨送似此¶
　怠玩功令之員不可不加懲戒劉崇元羅思哈俱著解¶
　任送伊子姪來京該旗大臣奏聞請㫖著將此㫖通行¶
　曉諭八旗嗣後倘有不行奏聞而私留子姪在任所者¶
<pb:KR2f0008_WYG_126-2b>¶
　一經㕘奏悉照劉崇元等之例解任親送子弟來京仍¶
　交部照例議處¶
　¶
　¶
　¶
　¶
　¶
世宗憲皇帝上諭内閣卷一百二十六¶
