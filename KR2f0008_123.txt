# -*- mode: mandoku-view; -*-
#+TITLE: 世宗憲皇帝上諭內閣
#+DATE: 2015-08-24 22:31:06.300521
#+PROPERTY: ID KR2f0008
#+PROPERTY: BASEEDITION WYG    
#+PROPERTY: JUAN 卷一百二十三
<pb:KR2f0008_WYG_123-1a>¶
　欽定四庫全書¶
世宗憲皇帝上諭内閣卷一百二十三¶
　　雍正十年九月¶
上諭八道¶
　　初一日奉¶
上諭此次凖噶爾逆賊志欲搶奪澤卜尊丹巴胡土克圖¶
　侵掠喀爾喀部落直越察漢叟爾大營由杭藹山肆行¶
　猖獗王丹津多爾濟額駙䇿凌參贊大臣塔爾岱及諸¶
<pb:KR2f0008_WYG_123-1b>¶
　王大臣台吉等共領滿洲䝉古喀爾喀官兵二萬奮勇¶
　尾追千里到鄂爾昆河額爾徳尼昭地方諸王大臣及¶
　台吉官兵等同心協力為國輸誠奮勇攻擊將三萬逆¶
　賊斬殺大半餘賊䘮膽奔逃甚屬可嘉此次軍功非㝷¶
　常勞績可比官員兵丁著從優議叙其随從額駙䇿凌¶
　在克爾森齊老地方擊賊官兵著加倍議叙朕聞領兵¶
　擊賊建立殊勲心甚欣悦領兵効力之王貝勒貝子公¶
　扎薩克台吉等應賞巴圖魯名號陞授職銜今於議叙¶
<pb:KR2f0008_WYG_123-2a>¶
軍功之先特沛恩綸喀爾喀和碩親王丹津多爾濟著¶
賞給智勇名號喀爾喀和碩親王額駙䇿凌著賞給超¶
勇名號喀爾喀多羅貝勒車布登從前在阿爾泰軍前¶
著有勞績去年在蘇克阿爾達呼地方攻擊凖噶爾又¶
懋著勤勞朕已賞給信勇名號此次在額爾徳尼昭地¶
方大敗凖噶爾賊衆又復追擊効力前驅車布登加恩¶
封為多羅郡王扎賴特固山貝子特固斯從前在阿爾¶
泰軍前曽効力行走此次在克爾森齊老戰陣時擊賊¶
<pb:KR2f0008_WYG_123-2b>¶
甚力在額爾徳尼昭地方又復大敗賊衆建立功勲特¶
固斯加恩著封為多羅貝勒敖漢之輔國公羅卜藏随¶
從額駙䇿凌在克爾森齊老地方擊賊又在額爾徳尼¶
昭地方大敗賊衆又與貝勒車布登塔爾岱等追擊賊¶
衆効力前驅羅卜藏加恩著封為固山貝子喀爾喀扎¶
薩克一等台吉巴海從前在阿爾泰軍前曽効力行走¶
去年亦著有勞績此次在額爾徳尼昭地方大殺賊衆¶
建立功勲喀爾喀扎薩克一等台吉根丕爾去年懋著¶
<pb:KR2f0008_WYG_123-3a>¶
　　勞績此次在克爾森齊老地方額駙䇿凌隊内力戰得¶
　　傷囘至察漢叟爾軍營調治痊好復行前往追擊賊人¶
　　巴海根丕爾加恩俱著封為輔國公塔爾岱著授為黑¶
　　龍江將軍統領軍營三省兵丁卓爾海著授為内大臣¶
　　署理黑龍江將軍印務所有一切功績已著從優議叙¶
　　具奏外今聞奏報特沛恩綸其餘扎薩克喀爾喀王貝¶
　　勒貝子公台吉内若有似此勞績出衆之人而遺漏者¶
　　著大將軍順承王丹津多爾濟額駙䇿凌查明具奏¶
<pb:KR2f0008_WYG_123-3b>¶
　　　又奉¶
　上諭朕念馬爾賽之祖圖海功績令其配享¶
聖祖皇考於¶
太廟馬爾賽所襲之三等公爵加為一等擢用為大學士復¶
　　賞給阿達哈哈番令伊子承襲恩施稠疊衆所共知朕¶
　　以為馬爾賽必感戴殊恩實心為國効力因授為大將¶
　　軍遣往軍前乃伊率往四千兵之馬匹牲畜未至歸化¶
　　城先已損傷數千於科布多地方一聞凖噶爾賊衆消¶
<pb:KR2f0008_WYG_123-4a>¶
息伊在口外第八臺處便自怯懦奏請往歸化城及至¶
歸化城不令兵丁馬匹牲畜在好水草之處牧放毎日¶
輾轉遷移又將馬匹牲畜折損大半且不禁約兵丁縱¶
其貪饕飲食肆意糜費以致變賣衣服如此乖謬妄為¶
之罪朕猶寛恕與以効力贖罪之途授為將軍令伊率¶
兵往查克拜答里克而馬爾賽沿途又不調養兵丁之¶
駝隻以致倒斃數千然朕猶優容之望其効力也頃凖¶
噶爾賊衆来犯察漢叟爾之大兵直越杭藹搶奪喀爾¶
<pb:KR2f0008_WYG_123-4b>¶
喀等部落王丹津多爾濟䇿凌參贊塔爾岱等率領大¶
兵尾追至鄂爾坤之額爾徳尼昭地方大敗賊衆殱其¶
大半賊抛棄馬畜及一切器械膽裂奔敗大將軍順承¶
王已明明劄令馬爾賽㑹同達爾濟截殺而王丹津多¶
爾濟等又以賊衆大敗不能支吾現今尾追賊踰鄂爾¶
坤水源庫兒薩查嶺投往推河而去亦經行文於馬爾¶
賽且馬爾賽接閲順承王等劄後奏稱賊若来推河必¶
緣衣克敖拉而遁今已將衣克敖拉左近之草焚燒等¶
<pb:KR2f0008_WYG_123-5a>¶
語如此則馬爾賽自應如前所奏率兵前往推河預備¶
截殺乃賊衆既至推河而馬爾賽猶恇怯逗留於查克¶
拜荅里克之地至十三日始出城為追趕之狀行二三¶
日途遇尾追賊衆之馬蘭泰部下喀爾喀協理台吉孫¶
都布言賊今將至白格爾之語即藉端而囘徒手敗走¶
之賊不行追逐知而放去又不奏明將軍達爾濟領兵¶
往追情由朕以馬爾賽必有怯懦逗留明知故誤等情¶
曽降諭㫖今據將軍達爾濟軍中參贊胡琳㕘奏内稱¶
<pb:KR2f0008_WYG_123-5b>¶
一聞賊來推河信息將軍達爾濟等即向馬爾賽云我¶
等整齊二標兵丁前往截殺賊衆而馬爾賽云我但守¶
城不去等語亦並不發兵再三言之馬爾賽不允𫝊鼐¶
向馬爾賽云此機斷不可失請與我兵我率往殺賊如¶
不成功將我治罪至於跪求伊亦决不允許但云爾等¶
欲出則出我在城内發喊與爾等助威爾等若夜間進¶
城我令放礟等語後至十三日因臣等標下兵起程馬¶
爾賽不得已同行至半路而囘等語馬爾賽處有兵萬¶
<pb:KR2f0008_WYG_123-6a>¶
餘乃恇怯不肯堵截殺賊知而放去乃假名往追草草¶
即還由是觀之馬爾賽眀係有心躭誤國家事體豈但¶
大負朕之深恩自古以來如此背負國家者史册中亦¶
為罕覯國法軍法俱斷難寛宥著將馬爾賽之綏逺將¶
軍領侍衛内大臣公以及賞給阿達哈哈番俱行革退¶
其將軍印務著欽拜暫行署理欽拜若未至查克拜答¶
里克著諾爾渾暫署俟欽拜到日仍令欽拜署理領侍¶
衛内大臣員缺著侯馬蘭泰補授其公爵係伊祖圖海¶
<pb:KR2f0008_WYG_123-6b>¶
立功所得之公著馬禮善承襲馬爾賽家產及一切什¶
物令馬禮善查明除抵還馬爾賽虧空應補之項外其¶
餘著賞給馬禮善此查時雖些微物件不許留與馬爾¶
賽之妻子所有應賞二十名馬甲即行撤囘今已行文¶
著令馬爾賽明白具奏俟囘奏時將馬爾賽正法之處¶
另降諭㫖著將此㫖行於諾爾渾令其轉諭大將軍順¶
承王處亦著行知¶
　初八日奉¶
<pb:KR2f0008_WYG_123-7a>¶
上諭今年江浙地方海潮驟長沿海民居被水衝溢朕已¶
　敕令該督撫等加意撫綏毋使窮民失所近聞南滙縣¶
　下砂頭二三塲等處竈户鹽丁被水者甚衆該場官請¶
　將商捐鹽義倉及嘉興存貯米石動支賑恤各商亦環¶
　請願將捐米賑救而署督李燦鹽道江承玠彼此遲延¶
　觀望二十餘日僅兩次發銀四百兩聊以塞責李燦總¶
　理鹺政江承玠乃專司鹽務之大員今當竈户鹽丁被¶
　水之時不將商捐備用之倉穀速行賑濟以致窮丁嗷¶
<pb:KR2f0008_WYG_123-7b>¶
　嗷待哺流離失業是誠何心著傳㫖嚴行申飭迅速料¶
　理俾獲寧居儻程元章已到新任即交與程元章督率¶
　江承玠盡心辦理¶
　　十六日奉¶
上諭穎俊懦弱兩營兵丁二千名欲其馬上嫻熟故給馬¶
　二百匹令其學習今聞穎俊懦弱兩營兵丁内有騎射¶
　可觀者亦有騎射雖屬生踈而馬上尚能發矢者以此¶
　看來則學習至一二年後馬上可以嫺熟矣八旗操演¶
<pb:KR2f0008_WYG_123-8a>¶
　兵丁雖令學習歩射鳥鎗走逺等技但滿洲兵丁以馬¶
　上嫻熟為要著計八旗滿洲兵丁數目毎十名給馬一¶
　匹即於旗下餵養官馬撥給俾兵丁等於馬上操演此¶
　所給官馬應令小心秣飼勿致損傷併將如何拴養之¶
　處著八旗操演兵丁大臣等㑹議具奏¶
　　十七日奉¶
上諭今科陜西鄉試主考吴文煥李天寵䇿問秦省水利¶
　一條内稱秦中沃野千里水泉灌溉之利為多歴代名¶
<pb:KR2f0008_WYG_123-8b>¶
　臣官陜土者類無不以浚渠築堰導流尋原為要務若¶
　兒寛之在漢葉清臣之在宋耿炳文項忠張鎣石永之¶
　在明其措施何地奏績何功能一一詳指否又稱京畿¶
　之間大建營田興修水利多士亦聞之熟矣秦省為桑¶
　梓之邦尤所深悉其明切陳之無隠等語朕思秦中素¶
　稱天府水泉随在皆可疏蓄以資耕種其最著者西安¶
　等處則有鄭白龍洞諸渠寧夏則有漢唐大清等渠歴¶
　年久逺漸致淤塞堤堰大半傾圯水田僅存其名雍正¶
<pb:KR2f0008_WYG_123-9a>¶
　五年朕敕令該督撫將鄭白龍洞諸渠動用國帑加意¶
　興修務期渠道深通堤堰堅固現今農田得其利益至¶
　於漢唐大清等渠朕特命大臣等專司其事經理數年¶
　年來水泉充裕禾稼有収此秦中興修水利之大概也¶
　吳文煥等若以水利䇿問考試士子即當就該省所現¶
　行者令其敷陳條對或可備採擇之資或可為善後之¶
　計乃舍今而援古去近而求逺摭拾往事泛為鋪張并¶
　逺引京畿以為近日興修水利之一証而於本省工程¶
<pb:KR2f0008_WYG_123-9b>¶
　闗係利弊者無一言提及想以秦中疏濬諸渠為無裨¶
　於民生耶抑或以該省工程為不足置論耶務虛文而¶
　無實際乃為政為學之大患吳文煥等識見卑鄙如此¶
　不可不加懲儆著交部察議具奏嗣後各省鄉試題目¶
　俱著報部如有支離迂濶草率弇鄙之處該部即行指¶
　出題㕘¶
　　十九日奉¶
上諭朕從前因八旗漢軍佐領下壯丁多寡不均特降諭¶
<pb:KR2f0008_WYG_123-10a>¶
　㫖著令均匀當日辦理此事之大臣等應將世襲佐領¶
　之壯丁仍添入壯丁不足之世襲佐領内不應將公中¶
　佐領之壯丁添入世襲佐領之内正紅旗從前均匀壯¶
　丁時乃將内務府撥出之人添入劉顯原管佐領内甚屬¶
　錯謬八旗漢軍有似此辦理者俱著查明其壯丁不足¶
　之世襲佐領仍將世襲佐領之壯丁撥補量其壯丁之¶
　多寡或將兩姓合為一分佐領或將三姓合為一分佐¶
　領令其輪流管理將來補授佐領亦易得人再公中佐¶
<pb:KR2f0008_WYG_123-10b>¶
　領之壯丁不足者仍將公中佐領之壯丁撥補著八旗¶
　漢軍都統等公同詳查畫一辦理具奏¶
　　二十一日奉¶
上諭據博爾奔察等奏稱胡倫布爾等處今嵗所種地畝¶
　因旱歉収俟明年多為種植等語朕思種地一事若交¶
　與伊等則訓練兵丁必致貽誤著行文將軍卓爾海於¶
　齊齊哈爾愛渾墨爾根三處臺丁及水手屯丁内酌派¶
　五百名動用彼處存貯正項錢糧撥給盤費并置辦犁¶
<pb:KR2f0008_WYG_123-11a>¶
　具耔種等項令前往胡倫布爾地方於明年春間及時¶
　耕種至秋後將如何収獲之處著卓爾海據實奏聞其¶
　動用銀兩仍著報部照數觧還¶
　　二十六日奉¶
上諭各部院堂官職任綦重必秉公潔已方能表率屬員¶
　朕諄諄訓諭之㫖奚啻百千近聞各部堂官内尚有私¶
　受司官及學習人等餽送者此端斷不可開即使所餽¶
　無多而一經収受則舉劾之際不無瞻徇牽制如其人¶
<pb:KR2f0008_WYG_123-11b>¶
　果屬可舉而曽經収受餽遺則雖公亦私轉滋物議如¶
　係不堪之人因平日受餽情靣難却或姑為容留或濫¶
　行舉薦必致貽誤公事有違國家澄清吏治之大典爾¶
　等返之於心何以自安諸臣中如鄂爾奇海望長有其¶
　素行可憑范時繹承伊祖父餘蔭朕可信其無他其餘¶
　朕則有不能盡信者惟當返躬自省各加勉勵再凡収¶
　受餽送之心不過為身家子孫之計爾等若果能潔已¶
　辦事日用設有不敷不妨據實陳奏朕自酌量加恩至¶
<pb:KR2f0008_WYG_123-12a>¶
　　爾等子孫中果有好者朕自加恩録用若但顧一時小¶
　　利暗受餽遺定難掩人耳目上負朕委用之深恩下為¶
　　僚友所不齒不惟貽累身家亦不能庇其子孫圖小利¶
　　而忘大害愚亦甚矣近來各部院衙門惟工部事務有¶
　　果親王承管較前整理其餘各衙門事件陳奏朕前者¶
　　尚不至於錯謬不經朕覽之事大不如前多有懈弛出¶
　　入凡辦理國家事務惟應秉公執法恪循天理如其人¶
　　當生而加以重典固為逆天若其人當殺而曲為寛縱¶
<pb:KR2f0008_WYG_123-12b>¶
　　亦屬逆天朕承天理物總期至當至公爾等宜體朕此¶
　　心凡事寛嚴務得其中不可稍涉偏私庶可仰承¶
天祐至於部院事務毎有本衙門堂官為司官書吏所朦蔽¶
　　不能盡知而别衙門堂官有所聞見即宜互為規戒休¶
　　戚相關不得謂於己無與漠不闗心或見他人獲罪轉¶
　　以為喜尤非大臣之居心也爾等皆國家大臣聆朕諭¶
　　㫖當各自警惕遏抑私意杜絶苞苴交勉和衷以成昇¶
　　平之治¶
<pb:KR2f0008_WYG_123-13a>¶
　¶
　¶
　¶
　¶
　¶
　¶
　¶
　¶
<pb:KR2f0008_WYG_123-13b>¶
　¶
　¶
　¶
　¶
　¶
　¶
　¶
世宗憲皇帝上諭内閣卷一百二十三¶
